---
title: Vision
image: bread.jpg
---
<blockquote>"Allt bröd som produceras här i Höje skall vara av yppersta kvalité när det gäller smak, råvaror och innehåll. Det skall tillverkas hantverksmässigt och utan konstgjorda tillsatser"</blockquote>

Så lyder bagare Lars Gustavssons vision och idé som var vägledande för honom när han startade Höje Vedugnsbageri. När Lars pratar bröd av yppersta kvalité betyder det att alla råvaror är ekologiska, helst lokalt producerade och ....att brödet bakas på surdegskultur.

Lars är född och uppväxt i Klarälvdalen men utbildade sig till kock och flyttade runt ett tag som sådan innan han återvände till hembygden med en idé om ett riktigt bageri. Efter ett par års förberedelse kunde han 2006 slå upp portarna till Höje Vedugnsbageri vars kundkrets stadigt ökar och som gjort sig känt i hela Värmland för sitt goda bröd.

Idag driver Lars bageriet ihop med sin sambo Ann Britt som också är morgonpigg!